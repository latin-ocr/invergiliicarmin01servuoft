PRAEFATIO. XXXI

et in ipso Vergilio interpretando quibus uteretur aliorum exemplis
ea diuturno 11311 memoriae infixa esse facile intellegitur. accedit
quod Servium aliorum grammaticorum studia in antiquioribus libris
emendandis et enarrandis posita moderatum esse probabiliter coni-
citur. qua in re commemoro hanc duorum Iuvenalis codicum, Me-
dicei et Leidensis, subscriptionem eLegi ego Niceus Romae apud
Servium magistrum et emendavi’, de qua vide O. Iahniuni praef.
ed. min. a. 1868 p. 7. 13 autem Verrinarum orationum commen-
tarius quem ante praeclaram Madvigii disputationem multi Nie-
buhrium non audientes Asconio tribuerunt, ut hoc ipso vulgato
dignitate inferior, ita multis ei rebus tam similis est, ut si non a
Servio ipso, at certe e Servii officina, ut ita dicam, videatur pro-
fectus esse. hoc unum in eam rem protulisse satis habeo, a Servio
accepisse Pseudo-Asconium quod ad act. I 10, 31 de Vergilii versu
qui est buc. IV 12 intellegendo dixit, de quo scholio iudicans Mad-
vigius his verbis usus est ‘nihil tamen in Ciceronis interpretatione
tam insulsum quam quod de nobilissimo versu Vergiliano buc.
IV 12 posuit, quem ille de quintilis et sextilis nominibus muta-
tis accipit’. ef. SerV. ad Aen. XI 301 et Pseudo-Asconius ad
divin. XIII 43.

A verbis aliorum scriptorum exempli causa laudatis illa discer-
nenda sunt quae Servius ex eorum libris excerpsit quos tamquam
auctores suos ipse commemorat. horum librorum cum non nulli
hodie extent, Servii testimoniis quantum fidei habendum sit con—
stitui potest. atque siquis ea quae Servius Aen. IV 379 a Cicerone
(de nat. deor. I 23, 63) et Aen. V 738 a Gellio (HI 2) petivisse
se profitetur cum ipsis Ciceronis et Gellii verbis comparaverit, is
illum ne res quidem, nedum verba tenuisse videbit, ut quo tem-
pore commentarios scripsit libros illos non possit inspexisse. ne-
que maiore cura Plinii naturali historia usus est, quo ex libro
satis multa derivata esse dixit quae in eo non inveniuntur. nam
cum quadragies fere Plinius laudetur, Silligius praef. p. 45 his locis
aliena ei tribui docuit Aen. I 174, IV 261 et» 551, VIII 33, 401,
652; IX 715, X 174, 184, 2723 buc. III 8, georg. I 59, ΙΙ 119
et 152, ΠΙ 422. nolim tamen fraudulentiae incusari grammaticum
quasi magnorum scriptorum auctoritate praetenta suis praeceptis
plus ponderis addi voluerit, sed neglegentissime profecto feeit quod
quae de naturalibus rebus aliunde vel legendo vel audiendo acce-
perat temere ad naturalis historiae scriptorem rettulit. similiter
incuriae et properantiae, non malignitatis documentum csse puto
quod Aen. VII 1 Donato imputavit quod ab eo alienum esse scholio

Servii comm, Vol. I. Fuso. ΙΙ. C

