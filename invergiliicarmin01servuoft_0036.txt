XXX PRAEFATIO.

ginibus pugnasse dicit, eum Syracusanis, eis qui Athenienses viee—
runt, confundit. ad Aen. VII (341 autem haec adscripsit ‘Parnasus
mons Thessaliae dividitur in Cithaeronem Liberi et Heliconem Apol-
linis, cuius sunt Musae’.¹)

Servius ut rerum ad Vergilii carmina enarranda proferendarum
et delectum et expositionem ad adulescentium maxime utilitatem
rettulit, ita exempla quibus praecepta sua confirmarentur ab eis
plerumque scriptoribus petivit quorum libri tum in scholis legi sole-
bant: a Terentio Horatio Lucano Statio Iuvenale Persio poetis, a
Cicerone et Sallustio scriptoribus3 Ciceroniana autem exempla e Ver-
rinis maxime orationibus deprompta sunt. praeter hos Ennium
Plautum Lucretium Ovidium saepius laudavit. atque Ennianorum
versuum notitiam superioribus grammaticis debere videtur, a qui-
bus annales cum Aeneide comparatos esse constat. Plautinas fabulas
et Lucretianum carmen num ipse legerit dubitari potest, quamquam
non nulla eorum quae inde citavit ea sunt specie, ut ex subitaria
lectione in memoria haesisse videantur. (ef. ad Aen. I 140, 478,
V 112 et I 743, ΙΙΙ 587, IV 486). Ovidii metamorphoseon libros
legit et ad fabulas enarrandas adhibuit, sed ipsa poetae verba nisi
paucis locis 11011 commemoravit. parum diligenter autem in aliorum
verbis laudandis Servius versatus est. nam ut mittam saepissime
non indicatum esse quibus ex libris exempla petita essent, ne verba
quidem ipsa accurate semper laudata sunt. quam rem Thomasius
p. 194 non debuit a corruptorum exemplarium usu aut a librario-
rum erroribus repetere: immo nulla alia eius causa est nisi quod
Servius libris non inspectis e memoria citare solebat. quid enim?
e Vergilii versibus a grammatico exempli eausa commemoratis nonne
satis multi2) ab vera et tradita scriptura longe recedunt, quamquam
optimis illum exemplaribus usum esse Thomasius p. 263 ipse dixit.
atque Vergilii quidem earmina quin tota fere idque ad verbum me-
moria tenere Servius sibi visus sit dubitari vix potest. cum cete-
rorum autem libris, quorum ⁴quidem frequentior est commemoratio,
ut tantam quasi familiaritatem contraheret grammaticus, ut non
inspectos eos citare auderet, 11011 una re effectum est. nam neque
unius Vergilii earmina in scholis eum tractasse veri simile est3),

1) notavit hunc errorem Philippus Beroaldus quoque qui adnotationibus
iu Servii commentarios auno 1510 editis quae a Servio parum diligenter et
scite exposita esse videbantur collegit et correxit. 2) cf. Aen. 12 (p. 8, 5);
0 (p. 12, 2); 12 (p. 17, 1); 231 (p. ss, 1); 356 (p. 123, 1); 487 (p. 154, 12)
al. cx his erroribus non nullos in plenioribus libris correctos esse videmus.

κ’) in 'ferentii et Ciceronis Veri-inarum loeis plures errores inveniri moneo quam
in reliquorum exemplis.

