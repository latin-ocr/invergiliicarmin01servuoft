PRAEFATIO. LXXI

iecto inscriptos, reliqua nomina e librorum ad grammaticam artem
spectantium inscriptionibus in recentiores codices arcessita esse.
ceterum ut Honorati cognomen Servii aetate usitatissimum fuisse
constat ita ne Mauri quidem vel Marii praenomen quidquam offen-
sionis habere eorum nomina docent quorum libros sexto volumine
Keilius complexus est. addo ab Ammiano Marcellino XX 4, 183.
XXV 1, :23 XXXI 10, 21 Maurum quendam nomine commemorari.

In aetate Servii definienda Andreae Bosii ratio probanda est,
qui (de pontificatu max. imper. Rom. IV 4) a Macrobii temporibus
proficiscendum esse docuit. neque enim dubitari potest quin Ser-
vius quem Macrobius non nullis Saturnaliorum locis loquentem fe-
cerit ab eo cuius in Vergilium commentarii extent non sit diver-
sus.¹) in Macrobii igitur et eorum quorum sermones ille referre
se simulat tempora Servii aetas incidit. qui homines quibus annis
nati quibus mortui sint etsi non est certis testimoniis proditum, illud
tamen constat plerosque eorum medio fere quarto saeculo lucem
aspexisse, decessisse circiter vicesimo insequentis saeculi annoff).
qui hac ratione inventi sunt Sei-vianae aetatis termini eidem argumen-
tis quibusdam e Vergiliano commentario petitis confirmantur. 3) nam
inter scriptores a Servio laudatos (cf. ad Aen. X 272 et 388) est
Rufius Festus Avienus qui anno 372 pro consule in Achaia fuit.
ad Aen. III 80 quod Servius adnotavit etiam sua aetate impera-

1) cf. Sat. I 24, 20 ‘Avienus2 non adsumam mihi⁷ ait, ut unam aliquam
de Virgilianis virtutibus audeam praedicare, sed audiendo quaecumque dicetis
siquid vel de his mihi videbitur vel iamdudum legenti adnotandum visum est
oportunius proferam: modo memineritis a Servio nostro exigendum ut quic-
quid obscurum videbitur quasi litteratorum omnium longe maximus palam faciat’.
VI 6, 1 ‘sed nunc dicat volo Servius quae in Virgilio notaverit ab ipso figu-
rata, non a veteribus accepta, vel ausu poetico nove quidem sed decenter
usurpata. cotidie enim Romanae indoli enarrando eundem vatem necesse est
habeat huius adnotationis scientiam promptiorem’. 2) Macrobium ipsum
etiam annum CCCCXXII vidisse probabiliter coniecerunt viri docti. cf. quaest.
SerV. p. 50. Vettium Praetextatum anno CCCLXXXV mortuum esse O. Iah-
nius act. soc. Lips. a. 1851 p. 338 sqq. docuit. Symmachum Eugenius Morin
(etude sur la vie et sur les ecrits de Symmaque Paris 1847 p. 4 et 79) anno
CCCXL natum, anno CCCCX supremum diem obiisse statuit, a quo Teuffelius
(litt. Lat. hist. ἓ 399 adnot. 3) ita dissentit ut, illum a. CCCL natum, a.
CCCCXX mortuum esse dicat. de Nicomachi Flaviani aetate cf. Teuffelius 1. l.
ἓ 402 adnot. 1. Symmachi epistolam VIII 59 Servio inscriptam esse moneo.
cf. epist. I 1 et Serv. ad Aen. VII 662. 3) quod quaest. Serv. p. 50 Ser-
vium Macrobii aequalem natu minorem fuisse dixi id hodie ipse abicio. etenim
quod Macrobius Serviano commentario non est usus inde non sequitui· Satur-
nalia ante commentarium edita esse. cf. quae supra dc fontibus Macrobii
dicta sunt. accedit quod neque quo anno Saturnalia scripta sint constat neque
iudicari potest in eorum quos inter se colloquentes fecit rebus ad libri sui ra—
tiones adaptandis quam licentiam sibi concessam esse putaverit Macrobius.

