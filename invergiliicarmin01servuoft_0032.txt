XXVI PRAEFATIO.

capita XVIII sqq. in suum usum convertit, reliquos, quibus quidem
de Vergiliauis rebus agitur, neglexit? etenim ex his quidquam in
Danielinos codices transscriptum esse non potest idoneis argumentis
probari. cf. quaest. Serv. p. 48. denique ut eum qui pleniorem com-
mentarium composuit ab eodem quo Macrobium auctore sua peti-
visse demonstrarem quod illum de sacris rebus multo plura ex-
prompsisse dixi quam Macrobium, id Linkio nullius momenti esse
visum est, quia tertii Saturnaliorum libri haud exigua pars inter-
ierit. non puto quo tempore quaestiones Servianas scripserim eam
rem a me neglect-am esse: nam plura profectos) ad eum librum,
quo ut Macrobius ita plenioris commentarii auctor videtur usus
esse, apte referuntur, quam ut hiatibus qui in prima et media tertii
Saturnaliorum libri parte sunt, onmia hausta esse veri simile sit.
Cum Macrobii et Danielini commentatoris consensus ad sacras
res explicandas maxime pertineat, utrumque grammatici alicuius
auctoritatem secutum esse conieci (quaest. Serv. p. 52) qui sacrarum
rerum antiquitates a Vergilio commemoratas uno libro comprehen-
disset et explicasset. eam coniecturam Linkius p. 29 sqq. sic pro-
bavit, ut Macrobium partem suorum e libello quodam ‘de verbis
sacris vcl sacrificalibus a Vergilio recte usurpatis’, partem e libro
aliquo quo res (Realien) Vergilianae nescio quo ordine enarratae
fuissent, derivasse diceret. nam qui hunc librum composuisset eun-
dem tertii Saturnaliorum libri capitum 18—20, quibus de nucum
malorum pirorum ficorum olearum uvarum generibus Servius loqui-
tur, auctorem fuisse sibi persuasit. hoc ipsum vereor ut satis fir-
mis argumentis probatum sit: nam quaestiones illae de arborum
fructibus institutae, quamquam Vergiliani versus aliquot locis com-
memorantur, ad Vergilianorum carminum interpretationem adeo non
pertinent, ut non possint e libro qualem Linkius descripsit petitae
esse. ac ne illud quidem intellego, cur ab alio de verbis, ab alio de
rebus sacris a Vergilio adhibitis scriptum esse putemus. sed antequam
alios corrigam, meum quendam errorem corrigendum esse video,
quo libri illius argumentum nimis exiguis terminis olim circum-
scripsi. etenim cum Saturnaliorum scriptorem tum Danielis scho-
liasten haud paucis locis id egisse videmus ut doctrina Vergilii
quam subtilis quamque recondita fuisset ostenderetur. quod studium
etsi in eis versibus enarrandis maxime cernitur quibus religiones
Romanorum poeta attigisti), tamen etia-m in aliis rebus altius co-

1) veluti quac de augurali disciplina multis locis, de flaminis et flaminicae
caerimoniis in quarti libri commentario exposita sunt. 2) cf. Sat. III 2,
7 et 1(); 4, (3 ct 1(*; 6, 1. ad Aen. Ι 305, p. 112, 133 p. 117, 263 p.

